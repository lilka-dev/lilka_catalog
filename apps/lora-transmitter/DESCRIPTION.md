# LoRa Transmitter - Модуль рації для Lilka

Проєкт містить схему та коди прошивок для модуля рації на ESP32 з шифруванням AES256(GCM) для плати [Lilka v2](https://github.com/and3rson/lilka). Прошивки до головної плати і модуля передавача написані на основі фреймворку [Meowui](https://github.com/Kolodieiev/meowui). Аудіо кодек - codec2.

## Можливості проєкту

- Передача зашифрованого голосу по принципу роботи рацій на відстань понад 250 м з антенами 5dbi
- Увімкнення/вимкнення шифрування
- Зміна каналу. Зверніть увагу, в Україні є дозволеною для загального використання тільки частота 433 мГц (23 канал)
- Генерація ключа та обмін налаштуваннями між платами Лілки

## Основні компоненти модуля рації

- Передавач - LoRa E220-400T22D (UART версія)
- МК - ESP32 WROOM на платі-адаптері
- Мікрофон - INMP441
- DC-DC понижуючий перетворювач напруги - Mini560 3.3V
- Одностороння плата 5х7 см

## Вимоги до використання

Для використання модуля рації разом з платою "Лілка 2.х", на Лілці повинен бути встановлений комплект акумулятора, карта пам'яті будь-якого об'єму, на яку будуть зберігатися налаштування модуля, а також комплект аудіо або підключений модуль звукової карти PCM5102A. 

Живлення модуля рації окреме від плати Лілка, та повинне бути виконане на власний розсуд. На платі модуля для живлення є відповідний роз'єм.

Комунікація модуля з Лілкою, яка є головним пристроєм, відбувається по шині I2C. Загалом, для підключення модуля використовується кабель що містить чотири провода. Не рекомендується використання кабелю, що містить екран. Найкраще підійдуть кабелі від мишки/клавіатури або кабель для передачі даних по USB. Довжина кабеля повинна бути менше 50 см. Для збільшення довжини кабеля, необхідно зменшувати в адекватних межах опір резисторів підтяжки шини I2C.

Модуль рації може бути підключений до будь-якого пристрою на есп32/s3, на який буде адаптовано прошивку керуючого пристрою. Розробка автономної рації наразі не планується.

## Обговорення

Обговорити деталі та поставити запитання автору, можна на діскорд-сервері спільноти Лілки за [посиланням](https://discord.com/channels/1202315568846213172/1354083451531427920).
